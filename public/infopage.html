			<h2>Тарас Шевченко – Не хочу я женитися</h2>Не хочу я женитися,<br>
Не хочу я братись,<br>
Не хочу я у запічку<br>
Дітей годувати.<br><br>
Не хочу я, моя мати,<br>
За плугом ходити,<br>
Оксамитові жупани<br>
На ріллі носити.<br><br>
А піду я одружуся<br>
З моїм вірним другом,<br>
З славним батьком запорозьким<br>
Та з Великим Лугом.<br><br>
На Хортиці у матері<br>
Буду добре жити,<br>
У оксамиті ходити,<br>
Меди-вина пити.
<br><br><span>Пішов козак нерозумний<br>
Слави добувати,<br>
Осталася сиротою<br>
Старенькая мати.<br><br>
Ой згадала в неділеньку,<br>
Сідаючи їсти:</span>
<span>«Нема мого сина Йвана,<br>
І немає вісти».<br><br>
Не через два, не три літа,<br>
Не через чотири<br>
Вернувся наш запорожець<br>
Як та хиря, хиря,<br><br>
Обідраний, облатаний,<br>
Калікою в хату.<br>
Оце тобі Запорожжя<br>
І сердешна мати.<br><br>
Нема кому привітати,<br>
Ні з ким пожуритись,<br>
Треба було б молодому,<br>
Треба б одружитись.<br><br>
Минулися молодії<br>
Веселії літа,</span>
<span><br>Немає з ким остиглого<br>
Серденька нагріти.<br><br>
Нема кому зустрінути,<br>
Затопити хату,<br>
Нема кому води тії<br>
Каліці подати.</span><br><br><br>1 Like<br><br>





